# Свръхсметачът Юнак I / Петак I
## Пророците на мислещите машини - основен том

* **Новини от края на 2025 г.** - както споменавам в други части от „Пророците…“, Вседържец, Емил и другите мислещи машини ще работят на такава техника, с каквато разполагаме. Започнах да изграждам „беоулф“  клъстер: самоделен „суперкомпютър“, засега съставен от множество обикновени ПС-та. С развитието е възможно да се добавят и т.нар. „работни станции“, например от типа на HP Z440 и др., които могат да поемат до 128-256 GB RAM в една кутия в поколенията до DDR3-DDR4 (с един или два процесора като Xeon 2690v2 (DDR3) или 2690v3/v4 (DDR4) и пр.) –оперативната памет на този тип остарели мощни PC-та обикновено поевтинява, а именно паметта е ядрото на замисъла на настоящия опитен „суперкомпютър“ Юнак I, за разлика от графичните или другите „ускорители за изкуствен интелект“. GPU-тата биха били спомагателни, с използване и на OpenCL, а не само CUDA, за съвместимост с всякакви видеокарти, включително вградените. Следваща степен би била „блейд сървъри“, които са пригодени за още по-големи обеми от памет, но искат и още място.

**Важно**:
* „Морално остарелите“ компютри от типа на „маркови“ с 4-ядрен процесор Intel Core i5 или i7 от 2-ро, 3-то и 4-то поколение, най-добре 4-то (AVX2), също са подходящи за експеримента – оборудвани във всеки възел с до 32 GB RAM DDR3 1600 – тази памет все още се продава и е по-евтина. Лаптопите с DDR3 също може да са от полза. Може да имаме проблеми с мястото и с по-високия енергиен разход, ако броят се повиши.
* Някои машини няма да имат твърд диск, а ще се зареждат от малки microSD карти или от мрежата, ще ползват RAM-диск и мрежова файлова система.
* Полезно за обема е компютрите да са по-малки: SFF, USFF, но не е задължително.
* Машини от подобно поколение и по-нови от AMD също са добре дошли, като FX-… (с DDR3 до 32 GB) и др., и още по-добри от споменатите са стари Ryzen-и от първо, второ, трето, пето поколение – те могат да са два или няколко пъти по-бързи от горните (Core i5 3470, i5 4570 и др.), но ипзползват по-скъпата високоскоростна DDR4 памет.
* Техниката би могла да бъде и назаем или за символичен наем. 
* Ще ни трябва оперативна памет, всякакви твърди дискове – и външни, и вътрешни, и SATA и SAS (и външни чекмеджета или контролери за тях, или подходящи дъна, които ги поддържат); включително външни и 2.5“ дискове за лаптопи, като те са по-добри в някои случаи, защото по-лесно се включват като външни с кутии през USB3; външни чекмеджета за 3.5“ дискове; PCIE адаптери за NVME; SSD-та; SD-карти. Мрежова техника: рутери и комутатори (суичове).
* За какво е всичко това, като има „облак“? Да, наемането на виртуални сървъри и платени „тетрадки“ от тип Jupyter Notebook с много ядра и памет може да се окаже по-лесно и по-евтино, особено за някои задачи – ще разберем. Ползваме Google Colab и Kaggle – на първия беше обучен GPT2-BG-MEDIUM през 2021 г.
* Засега нямам много място и съм сам в Свещеният Сметач – ако „забогатея“ откъм техника, вероятно ще се наложи клъстерът да бъде разпределен на различни места. 
* Можете да участвате и да ни помогнете и с помещения или някои машини да са при вас, със захранването, когато стане по-сложно, с мрежовата и конфигурационна работа по проекта.

* **Друг подходящ хардуер за проучвания и експерименти**
1. ЕЕГ шлем/шапка от типа на BrainAccess или друг, който позволява достъп до суровите данни без месечна такса (за разлика от „каските“ на Emotiv)
1. Дрон с бордови компютър, който поддъжа ArduPilot и позволява да се управлява чрез Mavlink – за проекта за мозък за автономен дрон „Електрически Змей“, който вече имаше такъв малък прототип, разработен през 2023 г., но пуснат само в симулация с Gazebo.
1. Сензори, периферия, актуатори, двигатели, роботи за управление с микроконтролери. 
1. Микроконтролери и малки компютри като Arduino, RaspBerry Pi, Jetson Nano/Orin и др.за дрона и за използване в полеви условия като „носими“, например за предаване на образи и сетивна информация от човек в движение към суперкомпютъра.
1. Всякакви роботи.
1. Търсят се партньори за опити със самоуправляващи се колесни превозни средства.
(…)

* **Второто име "Петак"**
* 
**Защо Петак?** - **"Петият Петак"** е името на мощен процесор, споменат в романа "Ада", част от Теория на разума и Вселената. Също така основните възли засега или вече са четири Core **i5** и възможен **пети**, който се намира на друго място, като е вероятно да си купя поне още един местен.

Редакция: 13.1.2028, 10.1.2026
